{
    "quotes_list": [
        {
            "quote": "В кожному ідеологічному чи політичному русі найважливішу ролю відограють два основні його складники: ідея і людина. Провідні ідеї і світоглядові засади в ідеологічному русі та керівні програмові постанови в політичному — творять \"душу\", істоту, внутрішній зміст руху. Люди, які визнають, поширюють і здійснюють ідеї та програму і з тією метою беруть активну участь в русі, — творять його живий, діючий організм.",
            "source": "— «Ідея і людина в ідеологічному русі» (1954)"
        },
        {
            "quote": "ОУН цінить вартість життя своїх членів, дуже цінить; але – наша ідея в нашому понятті є така велична, що коли йде про її реалізацію, то не одиниці, не сотні, а мільйони жертв треба посвятити, щоб її таки зреалізувати.",
            "source": "— Промова Степана Бандери перед львівським судом присяглих (1936)"
        },
        {
            "quote": "Ні на що не здадуться навіть найкращі нагоди й готовість допомогти, якщо сама нація не виборює й не кує своєї долі власною боротьбою.",
            "source": "— «Третя світова війна і визвольна боротьба» (1950)"
        },
        {
            "quote": "З москалями нема спільної мови!",
            "source": "— «З москалями нема спільної мови» (1952)"
        },
        {
            "quote": "Кожна тотальна боротьба, а зокрема революційно-визвольна, вимагає єдиного керівництва.",
            "source": "— «Командир — провідник (слідами сл. пам. Романа Шухевича)» (1954)"
        },
        {
            "quote": "Йдучи далі непохитно випробуваним шляхом, ОУН та цілий визвольний фронт українського народу мають дані дійти до великої мети, до визволення України.",
            "source": "— Промова на Академії для відзначення 25-ліття ОУН у Менчестері, Англія (1954)"
        },
        {
            "quote": "В кожному ідеологічному чи політичному русі найважливішу ролю відограють два основні його складники: ідея і людина. Провідні ідеї і світоглядові засади в ідеологічному русі та керівні програмові постанови в політичному — творять \"душу\", істоту, внутрішній зміст руху. Люди, які визнають, поширюють і здійснюють ідеї та програму і з тією метою беруть активну участь в русі, — творять його живий, діючий організм.",
            "source": "— «Ідея і людина в ідеологічному русі» (1954)"
        },
        {
            "quote": "Коли якась група своє існування і свою роботу на українському відтинку спирає в засаді на засоби і на підтримку чужосторонніх чинників, то тим самим вона і її робота стають експозитурою тих чинників в українському житті. Це діється закономірно, без уваги на те, чи це признається, чи приховується й заперечується. Бо ціла робота, її зміст, її напрямок, мусить бути такий, якого собі бажають та на який погоджуються дотичні \"спонзори\".",
            "source": "— «Проти фальшування визвольних позицій» (1954)"
        },
        {
            "quote": "Всі течії і групи, які в основу визвольних змагань кладуть орієнтацію на вирішну допомогу західніх держав, і до їхньої політики хотіли б достосовувати українську політику — йдуть безвиглядними манівцями.",
            "source": "— «За правильне розуміння визвольно-революційного процесу» (1955)"
        },
        {
            "quote": "Хоч які великі жертви — боротьба конечна.",
            "source": "— «Хоч які великі жертви — боротьба конечна» (1956)"
        },
        {
            "quote": "Віра найбільше скріплює сили душі. Через правдиву й глибоку віру в Бога, Спасителя, кожна людина й цілий народ мають змогу безупинно черпати з вічно живого джерела стільки сили, скільки їхня душа спроможна сприйняти.",
            "source": "— «З невичерпного джерела» (1957)"
        },
        {
            "quote": "Завершенням національно-визвольної революції має бути відбудова і закріплення Самостійної Соборної Української держави. Передумовою для відновлення самостійного державного життя є знищення на Українських Землях совєтської влади, її органів і силових інструментів, знищення комуністичної партії і системи, усунення з України всіх сил, які захищають російський імперіялізм і протиставляться самостійницьким змаганням.",
            "source": "— «Перспективи української національно-визвольної революції» (1958)"
        },
        {
            "quote": "Розділені кордоном смерти, але з'єднані зв'язком віри, ідеї і любови — живі та померлі можуть собі взаємно помагати перед Богом і через Бога.",
            "source": "— Промова над могилою Євгена Коновальця (1958)"
        },
        {
            "quote": "Ідеологічно-політична робота кожного політичного чинника повинна бути прямою й безпосередньою. В національному житті повинно кожне середовище виконувати свою властиву функцію в таких межах, формах і такими засобами, на які воно може спромогтися власними силами та які відповідають його дійсним впливам в українському суспільстві. Кожне серйозне середовище повинно вести свою діяльність за всяких внутрішніх і зовнішніх умов, незалежно від інших факторів.",
            "source": "— «За завершену політичну структуру» (1958)"
        },
        {
            "quote": "Наша внутрішньо-політична праця скерована на те, щоб дослівно охопити ввесь загал громадянства, щоб дійти до кожного Українця, як причетного, так і непричетного до загального громадського життя, однаково — в рамцях того життя, чи поза ними, і незалежно від них.",
            "source": "— «Значення широких мас та їх охоплення» (1946)"
        },
        {
            "quote": "Найважливіша справа — здобути безпосередній вплив, включити у нашу боротьбу найбільшу і найвартіснішу їх частину. Тому за об'єкт своєї політичної праці беремо всю народню масу.",
            "source": "— «Значення широких мас та їх охоплення» (1946)"
        },
        {
            "quote": "Самостійну державу може здобути собі український народ тільки власною боротьбою і трудом.",
            "source": "— «Слово до українських націоналістів-революціонерів за кордоном» (1948)"
        },
        {
            "quote": "Внутрішньо-українська політика Організації Українських Націоналістів є і завжди мусить бути визвольницькою, а не партійною. Тобто, вона змагає до формування такого внутрішньо-українського життя, до створення такого укладу і взаємовідношення українських сил, які за всякої ситуації найкорисніші для визвольних змагань, а не тільки для скріплення позицій самої ОУН.",
            "source": "— «Слово до українських націоналістів-революціонерів за кордоном» (1948)"
        },
        {
            "quote": "Не можна робити принципів, політичних засад із того, що важливе тільки в одній, означеній ситуації чи є питанням тактики. Принципова політика полягає в тому, що послідовно прямуємо до однієї основної мети найуспішнішими, найпевнішими шляхами в усіх ситуаціях, при всіх змінах, не відступаючи від неї, здійснюючи той самий основний принцип.",
            "source": "— «Слово до українських націоналістів-революціонерів за кордоном» (1948)"
        },
        {
            "quote": "В нас тепер є один основний принцип, одна головна мета — Суверенна Соборна Українська Держава. До неї йдемо неухильно. А шлях наш — це шлях революційної визвольної боротьби. Він у нас єдиний тому, що він єдино певний, і єдино можливий.",
            "source": "— «Слово до українських націоналістів-революціонерів за кордоном» (1948)"
        },
        {
            "quote": "В усякій боротьбі і в усякій розумній політиці сенс полягає в тому, щоб, жертвуючи малими, частинами позиціями і вартостями, здобути головну мету. В цьому полягає всяка перемога, виграш. А пожертвувані, втрачені вартості — це ціна перемоги. Що більша мета, що тяжче змагання — то більші бувають жертви.",
            "source": "— «Слово до українських націоналістів-революціонерів за кордоном» (1948)"
        },
        {
            "quote": "Наша перемога — це перемога нашої ідеї, повне її здійснення. Другорядною справою є те, яку частину реалізуємо ми самі, яку — інші, а яку — спільно. Наш обов'язок — зробити самим найбільше, скільки стане наших сил, одночасно докласти старань, щоб і інші робили якнайбільше.",
            "source": "— «Слово до українських націоналістів-революціонерів за кордоном» (1948)"
        },
        {
            "quote": "Нашим природним середовищем стало вже змагання, змістом нашого життя — боротьба.",
            "source": "— «Слово до українських націоналістів-революціонерів за кордоном» (1948)"
        },
        {
            "quote": "Революційне змагання — це національна боротьба в площині духовності, культури, боротьба суспільно-політична й мілітарна, за повне знищення існуючого стану, його змісту й за побудову цілком нового, під кожним оглядом кращого стану, який відповідає потребам і бажанням українського народу.",
            "source": "— «Українська національна революція, а не тільки протирежимний резистанс» (1950)"
        },
        {
            "quote": "Хто будує на невластивих для нашого ґрунту світоглядових підвалинах, той, навіть при добрій волі й найкращих намаганнях, не поставить нічого тривкого, тільки помножить руїни.",
            "source": "— «Українська національна революція, а не тільки протирежимний резистанс» (1950)"
        },
        {
            "quote": "Без власної держави, без визволення, отже і без визвольної боротьби, Україна не може мати ані свободи, ані добробуту, ані якої-небудь тіні демократії.",
            "source": "— «Українська національна революція, а не тільки протирежимний резистанс» (1950)"
        },
        {
            "quote": "Якщо завтра на зміну большевизмові прийде інша форма російського імперіялізму, то він так само насамперед звернеться всіма своїми силами проти самостійности України, на її поневолення. Російський народ, як і досі, буде нести той імперіялізм, робитиме все, щоб тримати Україну в поневоленні.",
            "source": "— «Українська національна революція, а не тільки протирежимний резистанс» (1950)"
        },
        {
            "quote": "Чистий, незаплямлений крутійствами й компромісами зі злом український націоналізм вийде переможцем з важкого, але величного змагання проти сатанічної большевицької Москви. Він переможе, бо в ньому велика Правда української нації, згідно з Божими законами, життя народів і людей у свободі й справедливості.",
            "source": "— «Українська національна революція, а не тільки протирежимний резистанс» (1950)"
        },
        {
            "quote": "Творення, формування кадрів для визвольної боротьби — це і є найсуттєвіше, головне завдання цілого революційного процесу.",
            "source": "— «До питання основних кадрів національно-визвольної революції» (1953)"
        },
        {
            "quote": "Основна частина боротьби революційної організації з ворогом — це і є боротьба за душу людини, за ідейний вплив на цілий нарід, за поширення ідеї й концепції визвольної революції серед найширших мас народу, захоплення їх цією ідеєю і через це приєднання їх на бік визвольної боротьби.",
            "source": "— «До питання основних кадрів національно-визвольної революції» (1953)"
        },
        {
            "quote": "Ідеї українського націоналізму й героїчні подвиги революційної боротьби розбуджують глибоко приспані, сковані большевицькими дибами енергію і найвищі вартості козацьких нащадків.",
            "source": "— «До питання основних кадрів національно-визвольної революції» (1953)"
        }
    ]
}